Quadrato magico
===============

Descrizione
-----------

Un *quadrato magico* è una matrice quadrata di numeri interi in cui le somme di
ogni riga e di ogni colonna hanno lo stesso valore. Ad esempio, nel quadrato

    8 1 6
    3 5 7
    4 9 2

tutte le righe e tutte le colonne sommano a `15`.

Scrivete un programma che, data una matrice nel flusso di ingresso, emetta nel
flusso di uscita `magico` se e solo se la matrice letta è un quadrato magico (e
non emetta nulla in caso contrario).


Vincoli
-------

Potete assumere che tutti i numeri interi in oggetto siano rappresentabili con
variabili di tipo `int`, e che la matrice abbia al più dimensione `1000` x
`1000`.

Assumete inoltre che la prima linea del flusso contenga un solo intero `N` pari
alla dimensione della matrice (numero di righe e colonne) e che tutte le
successive linee nel flusso di ingresso contengano `N` numeri interi (separati da
spazi) e che ci siano `N` linee.


Esempio
-------

Eseguendo `soluzione` e avendo nel flusso di ingresso

    3
    8 1 6
    3 5 7
    4 9 2

il programma emette `magico` mentre eseguendo `soluzione` e avendo nel flusso di
ingresso

    2
    1 2
    3 4

il programma non emette nulla.


Suggerimenti
------------

Si osservi che è possibile risolvere il problema memorizzando solo un vettore
di `N` interi per tener traccia delle somme parziali su ciascuna colonna (più,
ovviamente, l'intero per la somma parziale della riga corrente).
